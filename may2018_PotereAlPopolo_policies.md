Car* Amic* di Potere al Popolo,
sono Winston e vi scrivo dal Cyberspazio.

Abbiamo salutato con grande letizia la vostra scelta di non terziarizzare i vostri stumenti di comunicazione e discussione perchè questa vi rende indipendenti dalla
cosiddetta "Oligarchia del Web", oltre ad alimentare la varietà e lo sviluppo del Web stesso.

Desideriamo condividere con voi alcune riflessioni relative alle [Condizioni per la registrazione](http://forum.poterealpopolo.org/member.php?action=register). Ci scusiamo 
che questo messaggio venga inviato su uno spazio pubblico, ma non abbiamo trovato sul forum le mail degli amministratori.

Riportiamo un frammento dalle Condizioni per la Registrazione.

> Registrandoti a questa forum ti impegni a non inserire alcun materiale falso, poco o non accurato, 
> offensivo, razzista, molesto, di orientamento sessuale, illegale (secondo le Leggi in vigore), minaccioso 
> o che non rispetta la privacy delle persone."
 
Cosa si intende per materiali offensivi, molesti e minacciosi? Se un Padrone fa lavorare in nero i suoi sottoposti 
devo privarmi di digli che è uno sfruttatore perchè potrebbe sentirsi offeso o minacciato?  Non è forse un dovere morale
dire che il governo Israeliano è criminale quando uccide palestinesi disarmati? Sotto la bandiera del contrasto al cosiddetto
"hate-speech" in realtà si cela una gigantesca operazione di legittimazione della censura su Internet, si veda ad esempio
l'articolo [Facebook rimuove accounts su indicazione di USA e Israele](http://www.linterferenza.info/attpol/facebook-rimuove-accounts-indicazione-usa-israele/).

Non è chiaro cosa siano i materiali "di orientamento sessuale". Nel caso in cui si intendessero contenuti inerenti la sessualità ed il genere, e troveremmo molto triste che un 
movimento politico escluda a priori temi così rilevanti per la libertà e l'autodeterminazione dell'individuo e per lo sviluppo della società. 

Infine ci lasciano perplessi i riferimenti alla legalità. Non crediamo ci sia il bisogno di ricordare che "non c'è giustizia nel rispettare leggi ingiuste". 
Qualcuno ha forse il coraggio di dire che tutti quelli che si sono rifiutati di consegnare gli ebrei alle autorità nel periodo nel quale erano in
vigore le leggi razziali in Italia non hanno fatto una cosa onorevole e giusta? E poi ragazzi, fronteggiate i manganelli e avete paura di ritorsioni
per i contenuti web? 

Sperando di avere fatto qualcosa di utile con questo comunicato, cogliamo l'occasione di porgere distinti saluti.

Un bacio,
Aaron Winston Smith, #lifeoutoffb
