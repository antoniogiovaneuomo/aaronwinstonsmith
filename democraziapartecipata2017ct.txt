Secondo quanto previsto dalla Legge regionale numero 5/2014,
ai comuni è fatto  obbligo  di  spendere  almeno  il  2  per
cento delle somme  loro  trasferite come compartecipazione  
al  gettito  regionale dell’Imposta sul reddito delle persone 
fisiche (IRPEF) con  

"forme  di  democrazia  partecipata,  utilizzando  strumenti
che  coinvolgano  la  cittadinanza per la scelta di azioni 
di interesse comune."

Il Comune di Catania ottempera a questo obbligo predisponendo
un insieme di proposte e sottoponendole a votazione 
attraverso mezzi telematici.

A differenza di quanto avvenuto per consultazione precedente
nella quale le preferenze erano comunicate via e-mail, per il
2017 il mezzo scelto dal comune è stata la piattaforma 
Facebook.

Riteniamo inappropriata la scelta di un servizio gestito da una
azienda privata per un istituto importante come la Democrazia
Partecipativa, a maggior ragione in assenza di un accordo di 
servizio che fornisca garanzie sul corretto svolgimento della
votazione.

Rileviamo inoltre che così facendo si esclude chi, per scelta 
o per necessità, non possiede un account sulla suddetta 
piattaforma, che stimiamo attorno al 40% degli aventi diritto. 
Infatti, secondo quanto stimato da Facebook stessa, il numero 
di account Facebook in Italia non supererebbe i 28 milioni 
(fonte vincos.it) su un totale di 46.905.154 aventi diritto 
al voto in Italia (aventi diritto al voto per la camera dei 
deputati, fonte Ministero dell'Interno).  
 

https://www.comune.catania.it/informazioni/avvisi/avvisi-2017/default.aspx?news=62773
http://vincos.it/2015/02/20/facebook-in-italia-25-milioni-al-mese-20-milioni-al-giorno-21-da-mobile/
http://elezionistorico.interno.it/index.php?tpel=C&dtel=24/02/2013&tpa=I&tpe=A&lev0=0&levsut0=0&es0=S&ms=S
